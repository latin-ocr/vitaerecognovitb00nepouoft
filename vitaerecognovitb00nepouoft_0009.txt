PRAEFATIO

INTER editores libri illius De Excellentibus Ducibus,
qui in codicibus Aemilio Probo ascriptus a plerisque
Cornelio Nepoti tribuitur, duo praecipue enituerunt, C. Nip-
perdey et C. L. Roth. Sed quod ad codicum rationem
attinet palmam tulit Roth, quippe qui in editione sua anno
uncccxxxx1 Basileae edita codices plerosque diligenter
recensuit, nec non post decem annos Parcensem illum (P),
solum optimae familiae testem qui hodie exstat, Louanii
inuenit et in Museo Rhenano VIII. 626 sqq. euulgauit.

Codex est saeculi quinti decimi, haud uenerandae aetatis,
sed satis bona fide scriptus: qua de re ualde dolendum est
uitam Attici plane omissam esse. Eiusdem familiae fuit
codex omniurn optimus, Danielinus siue Gifanianus (unum
enim Rothius praeeunte Fabricio esse demonstrauit), cuius
lectiones sed· neque integras neque bene traditas in calce
editionis Marnianae exscriptas habemus. His Leidensem a
Boeclero adhibitum aliumque fortasse Batauicum ab editore
Vltraiectino anno MDxxxxn subiungimus. Hi sunt quibus
maxima fides adhibenda est. E reliquis elegit Halm
quattuor, quorum longe optimus primaeque familiae proxi-
mus est Guelferbytanus (A). Sequitur codex Sangallensis
(B), et longiore interuallo recentiores duo, qui textum non
integrum sed emendatum exhibent, codex Collegii Romani
(R) et codex Monacensis (M). His in uita Attici addidit
Haenelianum: reliquos perraro commemorat. Ipse nihil
noui attuli 3 codices enirn quos inspexi Parisinos Vaticanos
Chisianos Bodleianos Londinensis‚ omnes parui preti
sunt. Vnum tantum Canonicianum Lat. 159, codicem haud
deterrimum hic inde citaui.

