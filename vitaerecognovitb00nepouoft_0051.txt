ww&-

CONON IX. iv

id ut Lacedaemoniis est nuntiatum, non sine cura rem 3
administrant, quod maius bellum imminere arbitrabantur,
quam si cum barbaro solum contenderent. nam ducem
fortem, prudentem regis opibus praefuturum ae secum

5 dimicaturum videbant, quem neque consilio neque copiis
superare possent. hac mente magnam contrahunt classem : 4
proficiscuntur Pisandro duce. hos Conon apud Cnidum
adortus magno proelio sugat, multas navis capit, complures
deprimit. qua victoria non solum Athenae, sed etiam

10 cuncta Graecia, quae sub Lacedaemoniorum fuerat imperio,
liberata est. Conon curn parte navium in patriam venit, 5
muros dirutos a Lysandro utrosque, et Piraei et Athenarum,
reficiendos curat pecuniaeque quinquaginta talenta, quae a
Pharnabazo acceperat, civibus suis donat.

15 Accidit huic, quod ceteris mortalibus, ut inconsideratior 5
in secunda quam in adversa esset fortuna. nam classe
Peloponnesiorum devicta, cum ultum se iniurias patriae
putaret, plura concupivit quam efficere potuit. neque tamen 2
ea non pia et probanda fuerunt, quod potius patriae ·opes

πο augeri quam regis maluit. nam cum magnam auctoritatem
sibi pugna illa navali, quam apud Cnidum fecerat, consti-
tuisset non solum inter barbaros, sed etiam omnes Graeciae
civitates, clam dare operam coepit, ut Ioniam et Aeoliam
restitueret Atheniensibus. id cum minus diligenter esset 3

²5 celatum, Tiribazus, qui Sardibus praeerat, Cononem evo-
cavit, simulans ad regem eum se mittere velle magna de re.
huius nuntio parens cum venisset, in vincla coniectus est, in
quibus aliquamdiu fuit. inde nonnulli eum ad regem 4
abductum ibique eum perisse scriptum reliquerunt. contra

30 ea Dinon historicus, cui nos plurimum de Persicis rebus
credimus, effugisse scripsit : illud addubitat, utrum Tiribazo
sciente an imprudente sit factum.

4 et prudentem Halm 7 Gnidum codd. 22 Graecae
ciuitatis thp.

